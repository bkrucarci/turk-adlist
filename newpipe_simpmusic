## NewPipe & SimpMusic - Ücretsiz YouTube & YouTube Music Alternatifi

YouTube Music ve YouTube, müzik-video platformu olarak milyonlarca içeriğe sahip bir platform. Sıradan kullanıcıların her gün ziyaret ettiği bu platformlar ile müzik dinliyor ve abone olduğumuz kanalların video içeriklerini takip ediyoruz.

YouTube platformu kullanıcılarına "Premium" adı altında ücretli ekstra özellikler sunuyor. Normal YouTube kullanıcıları reklamlara maruz kalıyor, telefonlarında müzik dinlemek istediklerinde arkaplanda oynatma gibi seçenekleri bulunmuyor.

YouTube Music ve YouTube'un sahibi Google reklamlar ile bunalttığı ve kısıtladığı uygulamasını kullanıcılara "Premium" adı altında satmaya çalışıyor.

Peki ücretsiz bir şekilde(!) reklam izlemeden, arkaplanda müzik de dinleyebileceğimiz bir YouTube deneyimi mümkün mü?

Evet!

### Ücretsiz YouTube Alternatifi : NewPipe
![](https://newpipe.net/img/logo_app.svg)

NewPipe, rahatsız edici reklamlar ve Google'ın şüpheli izinleri olmadan akıllı telefonunuzda orijinal bir YouTube deneyimini yaşamanız amacıyla oluşturuldu.


<<< [NewPipe İndir](https://newpipe.net/#download) >>>

NewPipe, tamamen üretsiz ve açık kaynak kodlu bir uygulama.
NewPipe özellikleri;

- Hafif
- İndirme seçeneği ile internet olmadığı zamanlarda indirilen içerik izlenebilir, dinlenebilir. 
- Arkaplan Oynatıcısı
- Resim içinde Resim özelliği ile küçük pencerede oynatma imkanı
- Abonelikler (YouTube aboneliklerinizi içe aktarabilirsiniz)

YouTube üzerinde abone olduğunuz kanalları NewPipe'a aktarmak için;
- Google sitesine gidin: https://takeout.google.com/takeout/custom/youtube
- Google hesabınıza giriş yapın
- "Tüm YouTube verileri dahildir" kısmına tıklayın ve yalnızca "Abonelikler"i seçin, "Tamam" diyin.
- "Sonraki Adım" butonuna tıklayın ve "Dışa Aktarma Oluştur"a tıklayın.
- Google Paket Servisi'nden size gelecek olan maildeki dosyayı indirin.
- NewPipe'ı açın. NewPipe > Abonelikler yoluna ilerleyin. 
- Sağ üst köşedeki ... üç noktaya dokunun. İçe Aktar seçeneğine dokunun.
- YouTube seçeneğini seçin ve "Dosyayı İçe Aktar" diyerek mailden indirdiğiniz dosyayı seçin. (Hata alırsanız indirdiğiniz .zip dosyasının içindeki "Abonelikler.csv" dosyasını içe aktarmayı deneyin!) [Kaynak](https://newpipe.net/FAQ/tutorials/import-export-data/#import-youtube)

Hepsi bu kadar. Artık NewPipe'ı kullanmaya hazırsınız.

### Ücretsiz YouTube Music Alternatifi : SimpMusic
![](https://raw.githubusercontent.com/maxrave-dev/SimpMusic/main/app/src/main/res/mipmap-xxxhdpi/ic_launcher_round.webp)

Arkaplanda YouTube Music'i kullanan basit bir müzik uygulaması.

<<< [SimpMusic İndir](https://github.com/maxrave-dev/SimpMusic/releases) >>>

SimpMusic, tamamen üretsiz ve açık kaynak kodlu bir uygulama.
SimpMusic özellikleri;

- Arka planda reklamlar olmadan YouTube Müzik veya YouTube'dan ücretsiz müzik dinleyebilirsiniz
- YouTube Music verileriyle Ana Sayfa, Listeler, Podcast, Ruh Halleri ve Türe göre içeriklerinize göz atın
- YouTube'daki video ve müzikleri arayabilirsiniz
- Özel oynatma listeleri oluşturabilir ve YouTube Music ile senkronize edebilirsiniz.
- Videoyu oynatma seçeneği
- Önbelleğe alma ve çevrimdışı video & müzik oynatmak için indirme seçeneği
- Musixmatch'ten senkronize edilen şarkı sözleri, YouTube Transkript ve şarkı sözlerini tercüme edebilme (Musixmatch'ten Topluluk çevirisi)
- SponsorBlock ile reklamlı video kısımları atlayabilme ve daha fazlası...

YouTube Music listelerinizi SimpMusic'e aktarmak için;

- Uygulamayı açın ve sağ üstteki dişli çark (Ayarlar) butonuna dokunun.
- En üstte Youtube'a giriş yap seçeneğini kullanın.
- Google hesabınız ile giriş yapın.
- Uygulamayı kapatın ve tekrar açın. Artık ana sayfada YouTube Music listelerinizi ve oynatma listelerinizi görebilirsiniz.
- Ayarlar > İçerik Bölgesi seçeneğini "TR" ile değiştirin.
- Ayarlar > "Dinleme verilerini Google'a gönder" seçeneğini açın. Bu sayede 
SimpMusic üzerinde listenize eklediğiniz bir müzik YouTube Music'deki listenize de eklenecektir. (Senkronize çalışabilir)

Hepsi bu kadar. Artık SimpMusic'i kullanmaya hazırsınız.

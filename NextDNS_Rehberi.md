### NextDNS nedir, ne işe yarar, neden kullanmalıyım?

"Modern internetin yeni ağ duvarı" parolası ile yola çıkan bir internet servisi NextDNS.

NextDNS sizi her türlü bilinen güvenlik tehdidinden korur, web sitelerinde ve uygulamalarda reklamları ve izleyicileri engeller. Tüm cihazlarınızda ve tüm ağlarda çocuklar için güvenli ve kontrol edilebilir bir internet deneyimi sağlar.

Bilgisayarınızda, cep telefonunuzda, akıllı TV'nizde hatta router üzerine kurarsanız akıllı buzdolabınızda bile NextDNS yapılandırmanızı kullanabilirsiniz. İlk okuduğunuzda ütopik gelebilir, ne alakası var diyebilirsiniz ancak dünya, tüm cihazların internete bağlanabildiği ve bu cihazların birbiri ile internet üzerinden iletişim kurduğu bir yere doğru hızla ilerliyor.

+ Kendinizi kötü amaçlı yazılımlardan ve kimlik avı saldırılarından, kripto para hırsızlığından ve daha fazlasına karşı koruyabilirsiniz.
+ Tüm listeleri sürekli olarak güncellenen milyonlarca alan adından oluşan en popüler reklam engelleme listelerini kullanın. 'Yerel İzleme Koruması' ile, işletim sistemi düzeyinde bir cihazdaki etkinliğinizi kaydeden geniş spektrumlu izleyicileri engelleyebilirsiniz. Bu şekilde kotalı internetinizden tasarruf ederken sayfaların çok daha hızlı açıldığını farkdeceksiniz. Telefonunuzda ve bilgisayarınızda hatta akıllı TV'de reklamsız internet deneyimini tadacaksınız.

+ Porno, şiddet, korsanlık ve daha fazlasını içeren tüm web sitelerini engelleyebilirsiniz.
+ Görseller ve videolar dahil tüm arama motorlarında uygunsuz sonuçları filtreleyin.
+ YouTube Kısıtlı Modu zorunlu kılın - YouTube'daki ve diğer web sitelerinde yetişkin içerikli videoları filtreleyin.
+ Belirli web sitelerini, uygulamaları ve oyunları engelleyin - Facebook, Tinder, Fortnite ve daha fazlası.
+ Rekreasyon Zamanı ile sizin belirlediğiniz günlerde yalnızca belirli saatlerde bazı web sitelerine, uygulamalara veya oyunlara erişime izin verin. Çocuklarınızın internet kullanımını kontrol altına alın.

---

### NextDNS Yapılandırması

Öncelikle yukarıda bahsettiğim yapılandırmanızı kaybetmeden kullanabilmek için aşağıdaki adrese giderek bir NextDNS hesabı oluşturun.
 
> [https://my.nextdns.io/](https://my.nextdns.io/)

Hesabınızı oluşturup panele girdiğiniz zaman aşağıdaki gibi bir ekran sizi karşılayacak. Varsayılan Güvenlik ayarları güzel yapılandırılmış değiştirilecek bir şey göremedim.

Öncelikle "Gizlilik" sekmesine gidin.

![](https://i.hizliresim.com/78bazo0.png)

Engelleme listesi ekle diyerek reklam ağlarının geniş bir listesini etkinleştirelim. Benim de kullandığım filtre yapılandırması görseldeki gibidir.

Bu listeler sürekli güncellenmektedir. Mobilde ve bilgisayarda karşınıza çıkacak bilinen tüm reklam ağları engellenecektir. Bu şekilde akıcı ve temiz bir internete kavuşacaksınız.

bkrucarci turk-adlist filtresini de listede göreceksiniz. Etkinleştirmeyi unutmayın!

![](https://i.hizliresim.com/90qwctq.png)

---
### Yerel İzleme Koruması

Kullandığımız telefon, tablet ve akıllı televizyonlar içindir. Bu cihazların alışkanlıklarınızı anlamak ve bu alışkanlıklarınızı analiz ederek size hedeflenmiş bir pazarlama yapmak adına kulandığı takip yöntemlerinden kurtulabilirsiniz. NextDNS kullanacağınız cihaz veya cihazlar için de filtreleme ekleyin.

![](https://i.hizliresim.com/kva68uf.png)

---
### Ebeveyn Kontrolü

"Ebeveyn Kontrolü" sekmesine ilerleyerek engellemek istediğiniz herhangi bir uygulamayı veya engellemek istediğiniz bir kategoriyi engelleyebilirsiniz. Tek yapmanız gereken gerekli ayarı yapılandırmanıza eklemek.

![](https://i.hizliresim.com/tneogqt.png)

Örneğin ulaşılmasını engellemek istediğiniz uygulama veya birden fazla uygulamayı listeden seçerek engelleyin.

![](https://i.hizliresim.com/13bjm1t.png)

Ya da internetiniz üzerinde Porno içerikli sitelere girilmesini engellemek istiyorsanız kategori listesinden Porno kategorisini yapılandırmanıza ekleyin. Diğer seçenekleri de isterseniz kullanın.

![](https://i.hizliresim.com/j6vkbqf.png)

---
### NextDNS Kurulum

Yapılandırmanızı tamamladınız ve kullanmaya hazırsınız.
NextDNS neredeyse her platform için mevcuttur. Telefonunuzda, bilgisayarınızda hatta router üzerine kurarak evinizde internetinize bağlanan herkesin kullanmasını sağlayabilirsiniz. Gerekli adımlar site üzerinde zaten anlatılmış.

![](https://i.hizliresim.com/2vcxy26.png)

---

NextDNS ücresizdir. Aylık '300.000 sorguyu' ücretsiz bir şekilde kullanabilirsiniz. Sıradan bir internet kullanıcısı için gayet yeterlidir. Hiçbir ücret ödemeden kullanabilirsiniz.

Daha fazlasına ihtiyacınız varsa, ofisinizde, iş yerinizde birden fazla kişinin kullanması gereken durumlar olabilir. Bu durumda ücretli seçenekler mevcut.

"Pro" planı sınırsız kullanımlar için yeterlidir. "Pro" planı Aylık/13TL olarak ücretlendirilmiş ya da Yıllık/130TL seçeneği de sunulmuş. Yıllık planı satın alırsanız toplamda 2 ay ücretsiz olur.

(Mart 2022 fiyatlandırması bu şekildedir.) https://nextdns.io/pricing

![](https://i.hizliresim.com/2onkj1a.png)

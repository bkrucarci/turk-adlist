## bkrucarci turk-adlist
Açıklama:       Türkçe sitelerde reklamları, rahatsız edici öğeleri engellemek için reklam sunucuları listesi ve reklam engelleme listeleri  
Explanation:    Ad servers list and annoying elements blocking list to block ads and annoying elements on Turkish sites

## Neden bu listeyi oluşturdum?

Asıl amaç reklam engelleme konusunda bir farkındalık oluşturmaktır. Reklamları engellemek sadece görsel olarak değil, güvenlik ve gizlilik anlamında da sizi gözetir.
Reklamlar ve reklam ağları çoğunlukla zararlı yazılım yaymak için kullanılıyor. Reklamları engelleyerek gerçek içeriğe ulaşırken gizliliğinizi koruyun ve zararlı yazılımları cihazınızdan uzak tutun.

![İnternet Kullanıcısını Bezdiren Sebepler](https://user-images.githubusercontent.com/15933805/146762673-930e2959-ece2-4788-9c89-a3b29dd5fbf5.jpg)

Birçok reklam engelleme listesi mevcut olsada Türkçe içerikli siteler ve reklamverenleri engelleyen filtre olmadığı için bu filtreyi oluşturmak istedim. Tek başına bu liste tüm reklamları engelleyemez. Zaten öyle bir amacımız yok! Yalnızca Türkçe içerikli sitelerdeki reklamları engellemek için kullanın. Tek başına hiçbir filtre veya host ile tüm reklamları engelleyemezsiniz. Uzun zamandır geliştirilen listelerle birlikte kullanıldığında daha etkin bir sonuç alabilirsiniz.

Aşağıdaki başlıklarda herhangi bir platformda internetinizi reklamsız nasıl kullanırsınız anlatacağım.

## Reklamları Nasıl Engelleyebilirim?

### İnternet Tarayıcıları

İnternet tarayıcıları için birçok reklam engelleme eklentisi mevcut.

Bu aşamada benim filtremden daha güçlü olan ve Türkçe filtresi olan [AdGuard Reklam Engelleyici Eklentisini](https://adguard.com/tr/adguard-browser-extension/overview.html) kullanmanızı tavsiye ederim.

AdGuard'ın tarayıcı eklentisi açık kaynak kodlu ve ücretsizdir.

Tüm popüler tarayıcılar ile uyumludur. (Chrome - Firefox - Opera - Safari - Edge - Yandex - vb.)

- Yukarıdaki bağlantıya ilerleyin ve kullandığınız internet tarayıcısının simgesine tıklayın.
- Tıkladıktan sonra hemen altında ortaya çıkan "İNDİR" butonuna tıklayın.
- Tarayıcınızın eklenti mağazasından AdGuard eklentisini tarayıcınıza ekleyin ve kurulumun bitmesini bekleyin.
- Eklenti kurulduktan sonra eklentinin ayarlar bölümüne gidin,
  + AdGuard Temel Filtresi,
  + AdGuard İzleme Koruması Filtresi,
  + AdGuard Sosyal Medya Filtresi,
  + AdGuard Can Sıkıcı Öğeler Filtresi,
  + AdGuard Türkçe Filtresini etkinleştirin.
  + Filtreleri güncelle butonuna basın ve güle güle kullanın.

---
### TÜM PLATFORMLARDA DNS İLE REKLAM ENGELLEME

![](https://i.hizliresim.com/1ysnl6x.png)

--- [NextDNS Anasayfası](https://nextdns.io/) ---

Reklam engelleme için NextDNS uygulamasını öneriyorum. NextDNS üzerinde "bkrucarci turk-adlist" filtremizi yapılandırmanızı hazırlarken "Gizlilik" sekmesinde görebilir, etkinleştirebilirsiniz. NextDNS ile tüm ağınızda diğer listeleri de ekleyerek etkin bir filtreleme yapabilirsiniz.

NextDNS sizi her türlü bilinen güvenlik tehdidinden korur, web sitelerinde ve uygulamalarda reklamları ve izleyicileri engeller. Tüm cihazlarınızda ve tüm ağlarda çocuklar için güvenli ve kontrol edilebilir bir internet deneyimi sağlar.

Bilgisayarınızda, cep telefonunuzda, akıllı TV'nizde hatta router üzerine kurarsanız akıllı buzdolabınızda bile NextDNS yapılandırmanızı kullanabilirsiniz. İlk okuduğunuzda ütopik gelebilir, ne alakası var diyebilirsiniz ancak dünya, tüm cihazların internete bağlanabildiği ve bu cihazların birbiri ile internet üzerinden iletişim kurduğu bir çağa doğru hızla ilerliyor.

---

**NOT : YouTube 'resmi' mobil uygulamaları üzerinde reklamları engellemek teknik açıdan şu an mümkün değil! Şu an piyasada hiçbir reklam engelleme uygulaması, YouTube'un 'resmi' mobil uygulamalarındaki reklamları engelleyemez! Tekrar okuyun! Şu an piyasada hiçbir reklam engelleme uygulaması, YouTube'un 'resmi' mobil uygulamalarındaki reklamları engelleyemez!**

(Bu teknoloji bir gün mümkün olduğunda bu klavuz güncellenecektir!)

---
### Telefonda-Tablette YouTube Reklamlarını Nasıl Engellenir?

Yukarıda yazdığım gibi resmi uygulamayı kullanarak reklamsız YouTube deneyimi mümkün değil. 3. parti uygulamalar ile ancak mümkün olmaktadır.

+ iOS üzerinde reklamsız YouTube için bir seçenek yok! [AdGuard İçerik Engelleyici](https://adguard.com/tr/adguard-ios/overview.html) ile birlikte Safari üzerinden YouTube açarsanız reklamları engelleyebilirsiniz. Apple kısıtlamaları nedeniyle iPhone ve iPad üzerinde farklı bir şansınız bulunmuyor.
+ Android üzerinde iOS cihazlara oranla daha özgür olduğumuz için "modlanmış" uygulamalar aracılığı ile reklamsız YouTube deneyimi elde edebilirsiniz.
YouTube, Google'a ait bir platformdur. Gelirinin neredeyse tamamını reklamlardan elde eden Google kendi uygulama mağazasında YouTube reklamlarını engelleyebilen alternatiflerine izin vermemektedir.
Bu nedenle modlanmış uygulamalar Google Play Store üzerinden indirilemez.
Bu uygulamalar market dışından olduğu için "market dışından uygulama yüklemeye izin vererek" aşağıdaki uygulamaları kullanabilirsiniz.

##### "Modlanmış" Android YouTube Uygulamaları

+ [YouTube Vanced](https://vancedapp.com/) uygulaması ücretsizdir ancak açık kaynaklı değildir. Çok daha kapsamlı özellikler sunmaktadır. Google Hesabınızla giriş yapabilirsiniz. "Micro G" modülü üzerinden Google hesabınıza erişerek, reklamsız birebir resmi YouTube uygulamasının deneyemini "reklamsız" elde edebilirsiniz.
+ [NewPipe](https://github.com/TeamNewPipe/NewPipe/#readme) özgür ve ücretsiz bir programdır. Herhangi bir Google Hesabı, Google API olmadan video izlyebilir ve indirebilirsiniz. NewPipe uygulamasını arkaplanda kapanmadan çalıştırabilirsiniz.

Dikkat! Bu önerdiğim uygulamalar dışındaki uygulamalardan kaçının. Yukarıda önerdiğim uygulamalar uzun zamandır geniş bir topluluk tarafından kullanılan, test edilen ve güvenilirliğini ispatlamış uygulamalardır. Reklam engellemek uğruna telefonunuza az bilinen, kim tarafından geliştirildiği belli olmayan uygulamaları kurmayın!

---
### Windows
- https://raw.githubusercontent.com/bkrucarci/turk-adlist/master/hosts adresinden listenin tamamını kopyalayın.
- Bilgisayarınızda C:\Windows\System32\drivers\etc konumuna ilerleyin ve hosts dosyasını bulun.
- hosts dosyasını notepad ile açarak listeyi buraya yapıştırın ve kaydedip çıkın.
- Bilgisayarınızı yeniden başlatın.

NOT: Listemizin hosts yapısı nedeniyle tüm reklamları engelleyemeyecektir. Böyle bir amacımız yok. Amacımız tarayıcımıza ve ağımıza binen reklam yükünü elimizden geldikçe azaltmak ve sayfaların daha hızlı yüklenmesini sağlamaktır. Sadece 3. taraflardan gelen reklamları engelleyebiliriz ve aslında birçok durumda bu filtreleme yöntemi yeterli olur. Ancak internet tarayıcınızda [AdGuard Reklam Engelleyici](https://adguard.com/tr/adguard-browser-extension/overview.html) kullanarak etkin bir şekilde içerik engelleme yapabilirsiniz.

---
### MacOS
- https://raw.githubusercontent.com/bkrucarci/turk-adlist/master/hosts adresinden listenin tamamını kopyalayın.
- Terminali açın.
- `$ sudo nano /etc/hosts` komutunu çalıştırın.
- Listeyi dosyanın sonuna yapıştırın
- Control + O tuşlarına basın ve sonrasın enter tuşuna basın.
- Command + X tuşuyla çıkış yapın.
- `$ sudo cat /etc/hosts` komutunu çalıştırdığınızda listeyi görüyorsanız doğru yapmışsınızdır.
- Çalışmadığı durumda `$ sudo dscacheutil -flushcache` komutuyla host veritabınını yenileyebilirsiniz.

NOT: Listemizin hosts yapısı nedeniyle tüm reklamları engelleyemeyecektir. Böyle bir amacımız yok. Amacımız tarayıcımıza ve ağımıza binen reklam yükünü elimizden geldikçe azaltmak ve sayfaların daha hızlı yüklenmesini sağlamaktır. Sadece 3. taraflardan gelen reklamları engelleyebiliriz ve aslında birçok durumda bu filtreleme yöntemi yeterli olur. Ancak internet tarayıcınızda [AdGuard Reklam Engelleyici](https://adguard.com/tr/adguard-browser-extension/overview.html) kullanarak etkin bir şekilde içerik engelleme yapabilirsiniz.

---
### Uyarı - Disclaimer
Bu makaledeki uygulamaların gizlilik sözleşmelerini okuyunuz. Eğer ne yaptığınızı bilmiyorsanız bu işlemlerden uzak durun. Her cihazın yapısı farklıdır, oluşabilecek sorunlardan makale editörü sorumlu tutulamaz! Bu makaleyi kopyalayabilir, istediğiniz gibi düzenleyip yeniden paylaşabilirsiniz.
